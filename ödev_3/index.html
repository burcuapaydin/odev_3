<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Yemek Tarifleri</title>
    
</head>
<body>
    <h1>Kadın Budu Köfte Tarifi</h1>
    <p>Kadınbudu köfte, kendisine bu topraklarda köfte dedirtme konusunda en başarılı tariflerden biri. Mesela bütün köfteler pilavla çok iyi giderken, kadınbudu gitmez. Ancak patates püresiyle diğer bütün köftelerden daha güzel olur. Biraz hercai anlayacağınız.</p> 
    <p><strong>Tarif:</strong>Burcu Apaydın</p>
    <p><strong>Kaç Kişilik:</strong>12 adet  <strong>Hazırlama Süresi:</strong>25 dakika  <strong>Pişirme Süresi:</strong>5 dakika</p>
    <h2>Kadın Budu Köfte İçin Malzemeler</h2>
    <h3>Kadın Budu İçin</h3>
    <ol>
        <li>500 gram orta yağlı kıyma</li>
        <li>1 adet yumurta</li>
        <li>1 adet kuru soğan</li>
        <li>2 diş sarımsak</li>
        <li>Yarım su bardağı haşlanmış pirinç</li>
        <li>1,5 çay kaşığı tuz</li>
        <li>1,5 çay kaşığı karabiber</li>
        <li>1,5 çay kaşığı kimyon</li>
        <li>Yarım Su Bardağı Un</li>
    </ol>
    <h3>Kızartmak İçin</h3>
<ul>
    <li>1 su bardağı ayçiçek yağı</li>
    <li>1 su bardağı galeta unu</li>
    <li>2 adet yumurta (çırpılmış)</li>
</ul>
<h2>Yapılışı</h2>
    <ol>
        <li>1/2 su bardağı pirinci tuz ve su ile birlikte hafif yumuşayana kadar kaynatın. Çok yumuşamamasına dikkat edin. Bir tavada zeytinyağı ile soğanları  yumuşayana kadar kavurun. Sarımsakları da ekleyip kavurmaya devam edin.</li>
        <li>Kıymanın yarısını soğan ve sarımsakların içerisine alın ve suyunu salıp, çekene kadar kavurun. Pişen kıymaları ocaktan alın ve soğumaya bırakın.</li>
        <li>Geniş bir kasede çiğ kıyma, un, haşlanmış pirinç, pişip soğuyan soğanlı kıyma harcını, yumurta ve tüm baharatları bir araya getirip yoğurun. Yoğurduktan sonra üzerine streç çekip 20 dakika buzdolabında bekletin.</li>
        <li>Bekleyen harçtan yumurtadan biraz daha büyük parçalar koparıp yuvarlayarak şekil verin.</li>
        <li>Şekil verilmiş köfteleri önce un ve galeta unu karışımına, sonra yumurtaya batırın.</li>
        <li>Köfteleri kızgın yağda kızartın. Servis ederken püre ve sotelenmiş sebzeler ile servis edebilirsiniz, afiyet olsun!</li>
    </ol>

</body>
</html>